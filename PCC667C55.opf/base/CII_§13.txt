catvāra ime kāśyapa bodhisatvasya kumitrāṇi kusahāyās te bodhisatvena parivarjayitavyā · katamāni
catvāri · śrāvakayānīyo bhikṣu ātmahitāya pratipannaḥ pratyekabuddhayānīyo ’lpārtho
’lpakṛtyaḥ lokāyatiko vicitramantrapratibhānaḥ yaṃ ca pudgalaṃ sevamāna tato lokāmiṣasaṃgraho
bhavati na dharmasaṃgrahaḥ ime kāśyapa catvāro bodhisatvasya kumitrāṇi kusahāyās te ·
bodhisatvena parivarjayitavyāḥ tatredam ucyateye śrāvakā ātmahitāya yuktā yogaṃ ca ye pravrajitāś
caraṃti ·pratyekabuddhā pi ca ye ’lpakṛtyā alpārthasaṃsarga vivarjayaṃti ·lokāyataṃ
ye ca paṭhaṃti bālā vigrāhikā yatra kathopadiṣṭā ·yaṃ sevamānāmiṣasaṃgraho bhaved bhaven
na dharmasya ca saṃgraho yahim* 2tān bodhisatvāś caturo prahāya kalyāṇamitrāś caturo bhajaṃti
·ete kumitrā kusahāyayuktā jinena dūrāt parivarjanyā · 3

