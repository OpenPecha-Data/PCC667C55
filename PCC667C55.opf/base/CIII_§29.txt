upamopanyāsanirdeśās te kāśyapa nirdekṣyāmi · yair upamopanyāsanirdeśebhiḥ bodhisatvo mahāsatvaguṇān
vijñāpayet* tadyathā kāśyapa iyaṃ mahāpṛthivī sarvasatvopajīvyā nirvikārā niṣpratikārā
· evam eva kāśyapa prathamacittotpādiko bodhisatvo yāvad bodhimaṇḍaniṣadanā tāvat sarvasatvopajīvyo
nirvikāro niṣpratikāro bhavati · tatredam ucyate ·pṛthivī yathā sarvajanopajīvyā
pratikāra nākāṃkṣati nirvikārā ·citte tathādye sthita bodhisatvo yāvan na buddho bhavitā
jinottama ·anuttarā sarvajanopajīvyo pratikāra nākāṃkṣati nirvikāro ·putre ca śatruṃhi
ca tulyamānaso paryeṣate nitya varāgrabodhim* 2

