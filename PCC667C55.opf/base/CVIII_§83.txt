tadyathāpi nāma kāśyapa rājñaś cakkravartino agrramahiṣyā kukṣe saptarātropapannaḥ kumāraś cakkravartilakṣaṇasamanvāgataḥ
tasya kukṣigatasyāparipakvendriyasya kalalamahābhūtagatasya
balavantatarā tatra devatā spṛham utpādayaṃti · na tv eva teṣu balajavanavegasthāmaprāpteṣu
kumāreṣu tat kasmād dheto sa hi cakkravartivaṃśasyānupacchedāya sthāsyati · evam evakāśyapa
prathamacittotpādiko bodhisatvaḥ aparipakvendriya kalalamahābhūtagata eva samānodatha
ca punar balavaṃtatarā tatra pūrvadarśano devā spṛhām utpādayaṃti · na tv evāṣṭavimokṣadhyāyīṣv
arhatsu · tat kasmād dhetoh sa hi buddhavaṃśasyānupacchedāya sthāsyati · tatredam ucyate
19yathāgradevī ya tu cakkravartino kukṣisthito lakṣaṇapuṇyasatvo ·balavaṃtaraṃ deva spṛhā
karonti na sthāmaprāptāna kumārakānāṃ ·ekāgracitte sthitabodhisatve saṃsārasaṃsthe ghaṭamāna
bodhaye ·janenti tasya spṛha devanāgā na śrāvakeṣu trivimokṣadhyāyiṣu

